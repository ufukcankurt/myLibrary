  
# Kırmızı Defter - Paul Auster
## 80 Sayfa
### 04.05.2021
  
<br>

  <p align="center" style="padding: 10px">
    <img alt="Kırmızı-Defter-Paul-Auster" src="../images/65_kirmizi_Defter.jpg" width="250">
    <br>

<br>
<br>


Benim için yazarın okuduğum ilk kitabı oldu. Kitapta kısa kısa birbirinden bağımsız hikayeler anlatılmakta. Aynı zamanda kitabın anlatımı bir  o kadar yalın ve akıcı olduğu için okurken hiç sıkılmadım..


__________

> ***(Tanıtım Bülteninden)***

Kırmızı Defter’deki öyküler, Paul Auster’ın özel dünyasına girmek isteyenler için biçilmiş kaftan. New York Üçlemesi, Ay Sarayı, Şans Müziği, Tim­buktu, Brooklyn Çılgınlıkları, Yazı Odasında Yol­cu­luklar, Yük­seklik Korkusu gibi yapıtlarında olağanüstü düşgücünü orta­ya koyan Auster, bu kitabındaki öykülerde, ya gerçekten ya­şadığı ve tanık olduğu ya da yakınlarından, dostlarından dinle­diği gerçek olayları anlatıyor. Ama bu trajik ya da komik olay­ları öykülerken bir bakıma öteki yapıtlarının ipuçlarını sunu­yor okurlarına. Kırmızı Defter’in, anlatı sanatından sap­ma­dan sunulmuş bir yazınsal manifesto olduğu da söylene­bi­lir.

Kitaptaki dört anlatının ortak yanı, rastlantıların insan ya­şa­mın­daki önemini vurgulamaları. Her şeyin ve herkesin gizem­li bir biçimde birbiriyle bağlantılı olduğunu sezdiriyor Auster. Herkesin başına gelebilecek tuhaf, ayrıksı olayların, insan denen varlığın önceden bilinemeyen, değişken doğasını nasıl or­taya çıkarıverdiğini anlatıyor.

___________________

> ***- ALTI -*** 

**Buna benzer ama daha kısa bir süre içinde (yirmi yıl yerine birkaç ay) geçen bir olayı da R. adında bir başka arkadaşım anlattı; peşine düştüğü ancak bir türlü bulamadığı tuhaf bir kitap vardı; okumayı çok istediği ve ilginç bir yapıt olduğunu söylediği bu kitabı ele geçirmek için kitabevlerini ve katalogları taramış; bir öğle sonrası kentte dolaşırken kestirme olsun diye Grand Central İstasyonu’ndan geçmiş, Vanderbilt Bulvarı’na çıkan merdivenlerdeyken mermer korkuluğun yanında, elinde bir kitapla duran bir genç kadın görmüş; izini bulmak için umarsızca çabaladığı kitapmış o. <br>
Genellikle yabancılarla konuşan türden biri olmamasına karşın bu rastlantı onu öylesine hayrete düşürmüş ki sessiz kalamamış. “İster inanın ister inanmayın,” demiş genç kadına, “her yerde bu kitabı aradım.” <br>
“Harika bir kitap,” demiş genç kadın. “Az önce bitirdim.” <br>
“Bu kitabı nerede bulabileceğimi biliyor musunuz?” diye sormuş R., “Bunun benim için ne anlama geldiğini size anlatamam.” <br>
“Bu kitap sizin,” diye yanıtlamış kadın onu. <br>
“Ama o sizin,” demiş R. <br>
“Benim ‘idi’,” demiş kadın. “Ama benim işim bitti. Bugün buraya onu size vermek için geldim.”**




<br>

### Kitaptan Alıntılar ;
- ***"Belki de o mektup, benim hiçbir şey bilmediğimi, içinde yaşadığım dünyanın benden sürekli kaçacağını kendime hatırlatmanın bir yoludur."***
- ***Paris’ten Lyon’a giden trende otururken bana son bir ayın olaylarını özetleyen bir mektup yazmıştı. <br>
Raylardaki her sarsıntı elyazısına yansımıştı, sanki trenin hızı onun kafasından geçen düşüncelerin tam bir imgesiydi. O mektubun bir yerinde şöyle yazmıştı: <br> “Senin romanlarındaki karakterlerden biri olmuşum gibi geliyor bana.”***
- ***Geçen yıllar en azından bana şunu öğretti: <br>
"Cebinde bir kalem varsa, büyük olasılıkla bir gün onu kullanmaya başlamak gelecektir içinden."***
- ***"Benim birşeyim yok. <br> Doğru insana rastlamadım, hepsi bu."***
- ***"Ne zaman yüzümü aynada görsem başka birine bakar gibi oluyordum."***
