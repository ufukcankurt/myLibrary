  
# Henüz Vakit Varken Gülüm - Nâzım Hikmet
##  112 Sayfa
### 24.09.2021
  
<br>

  <p align="center" style="padding: 10px">
    <img alt="Henüz-Vakit-Varken-Gülüm -Nâzım-Hikmet" src="../images/89_Henüz_Vakit_Varken_Gülüm.jpg" width="250">
    <br>

<br>
<br>


> ***(Tanıtım Bülteninden - Yapı Kredi Yayınları)***

***Henüz vakit varken, gülüm, <br>
Paris yanıp yıkılmadan, <br>
henüz vakit varken, gülüm, <br>
yüreğim dalındayken henüz, <br>
ben bir gece, şu Mayıs gecelerinden biri <br>
Volter Rıhtımında dayayıp seni duvara  <br>
öpmeliyim ağzından  <br>
sonra dönüp yüzümüzü Notrdama <br>
çiçeğini seyretmeliyiz onun,  <br>
birden bana sarılmalısın, gülüm, <br>
korkudan, hayretten, sevinçten  <br>
ve de sessiz sessiz ağlamalısın,  <br>
yıldızlar da çiselemeli <br>
incecikten bir yağmurla karışarak.*** <br>
***...*** <br>
***Bu kitap, hem Türk şiirinde büyük bir çığır açmış, hem de modern dünya şiirinde Türkçeye yer açmış bu büyük şairle tanışmak için güzel bir buluşma yeri olması umuduyla hazırlandı.***
_____

***[Piraye için yazılmış şiirler: SAAT 21-22 ŞİİRLERİ'nden]***

Ne güzel şey hatırlamak seni:  <br>
ölüm ve zafer haberleri içinden,  <br>
hapiste ve yaşım kırkı geçmiş iken... <br>

Ne güzel şey hatırlamak seni:  <br>
bir mavi kumaşın üstünde unutulmuş olan elin  <br>
ve saçlarında  <br>
vakur yumuşaklığı canımın içi İstanbul toprağının...  <br>
İçimde ikinci bir insan gibidir <br>
seni sevmek saadeti....  <br>
Parmakların ucunda kalan kokusu sardunya yaprağının,  <br>
güneşli bir rahatlık ve etin daveti:  <br>
kıpkızıl çizgilerle bölünmüş <br>
sıcak <br>
koyu bir karanlık... <br>

Ne güzel şey hatırlamak seni,  <br>
yazmak sana dair,  <br>
hapiste sırtüstü yatıp seni düşünmek:  <br>
filânca gün, falanca yerde söylediğin söz, <br>
kendisi değil <br>
edasındaki dünya... <br>

Ne güzel şey hatırlamak seni.  <br>
Sana tahtadan bir şeyler oymalıyım yine : <br>
bir çekmece <br>
bir yüzük, ve üç metre kadar ince ipekli dokumalıyım.  <br>
Ve hemen <br>
fırlayarak yerimden  <br>
penceremde demirlere yapışarak  <br>
hürriyetin sütbeyaz maviliğine <br>
sana yazdıklarımı bağıra bağıra okumalıyım... <br>

Ne güzel şey hatırlamak seni:  <br>
ölüm ve zafer haberleri içinden,  <br>
hapiste  <br>
ve yaşım kırkı geçmiş iken... (s.46-47) <br>

____


***24 EYLÜL 1945***

En güzel deniz: <br>
henüz gidilmemiş olanıdır.  <br>
En güzel çocuk : <br>
henüz büyümedi.  <br>
En güzel günlerimiz: <br>
henüz yaşamadıklarımız.  <br>
Ve sana söylemek istediğim en güzel söz: <br>
henüz söylememiş olduğum sözdür. <br>


_____

***Bugün pazar. <br>Bugün beni ilk defa güneşe çıkardılar. <br> Ve ben ömrümde ilk defa gökyüzünün bu kadar benden uzak <br> bu kadar mavi <br> bu kadar geniş olduğuna şaşarak <br> kımıldamadan durdum. (s.56)***

____

***[RUBAİLER'den]***

Sarılıp yatmak mümkün değil bende senden kalan hayâle.  <br>
Halbuki sen orda, şehrimde gerçekten varsın etinle kemiğinle  <br>
ve balından mahrum edildiğim kırmızı ağzın, kocaman gözlerin <br>
gerçekten var  <br>
ve âsi bir su gibi teslim oluşun ve beyazlığın ki dokunamıyorum bile. <br>

Öptü beni :"-- Bunlar, kâinat gibi gerçek dudaklardır," dedi.  <br>
"Bu itir senin icâdın değil, saçlarımdan uçan bahardır," - dedi. <br>
"Ister gökyüzünde seyret, ister gözlerimde:  <br>
"körler onları görmese de, yıldızlar vardır," - dedi... (s.57)

_____

***YAŞAMAYA DAİR***

Yaşamak şakaya gelmez,  <br>
büyük bir ciddiyetle yaşayacaksın <br>
bir sincap gibi meselâ,  <br>
yani, yaşamanın dışında ve ötesinde hiçbir şey beklemeden, <br>
yani, bütün işin gücün yaşamak olacak. <br>

Yaşamayı ciddiye alacaksın,  <br>
yani, o derecede, öylesine ki,  <br>
meselâ, kolların bağlı arkadan, sırtın duvarda,  <br>
yahut, kocaman gözlüklerin, <br>
beyaz gömleğinle bir laboratuvarda <br>
insanlar için ölebileceksin,  <br>
hem de yüzünü bile görmediğin insanlar için,  <br>
hem de hiç kimse seni buna zorlamamışken,  <br>
hem de en güzel, en gerçek şeyin <br>
yaşamak olduğunu bildiğin halde. <br>

Yani, öylesine ciddiye alacaksın ki yaşamayı,  <br>
yetmişinde bile, meselâ, zeytin dikeceksin, <br>
hem de öyle çocuklara falan kalır diye değil,  <br>
ölmekten korktuğun halde ölüme inanmadığın için, <br>
yaşamak, yani ağır bastığından. (s.62) <br>
1947

____

Diyelim ki, hapisteyiz, <br> yaşımız da elliye yakın, <br> daha da on sekiz sene olsun açılmasına demir kapının. <br> Yine de dışarıyla beraber yaşayacağız, <br> insanları, hayvanları, kavgası ve rüzgarıyla <br> yani, duvarın arkasındaki dışarıyla. 

Yani, nasıl ve nerde olursak olalım <br> hiç ölünmeyecekmiş gib yaşanacak... (s.63)
____

***YİNE SANA DAİR*** 

Sende, ben, kutba giden bir geminin sergüzeştini,  <br>
sende, ben, kumarbaz macerasını keşiflerin,  <br>
sende uzaklığı, sende, ben, imkânsızlığı seviyorum. <br>

Güneşli bir ormana dalar gibi dalmak gözlerine  <br>
ve kan ter içinde, aç ve öfkeli,  <br>
ve bir avcı iştihasıyla etini dişlemek senin. <br>

Sende, ben, imkânsızlığı seviyorum,  <br>
fakat aslâ ümitsizliği değil... (s.66) <br>
[1948]

____

***"Hiroşima'da öleli <br> oluyor bir on yıl kadar. <br> Yedi yaşında bir kızım, <br> büyümez ölü çocuklar. (s.79)***
____

***MAVİ LİMAN***

Çok yorgunum, beni bekleme kaptan. <br>
Seyir defterini başkası yazsın. <br>
Kubbeli, çınarlı mavi bir liman. <br>
Beni o limana çıkaramazsın...(s.86) <br>

Balçik, 1 Temmuz 1957

_____

Çocuklar koşuyor avluda, <br>
avluda koşuyor çocuklar. <br>
İhtiyar bir kadın geçiyor sokaktan, <br>
sokaktan ihtiyar bir kadın geçiyor, <br>
geçiyor sokaktan ihtiyar bir kadın. (s.90)

_____

***HENÜZ VAKİT VARKEN GÜLÜM***

Henüz vakit varken, gülüm,  <br>
Paris yanıp yıkılmadan,  <br>
henüz vakit varken, gülüm,  <br>
yüreğim dalındayken henüz,  <br>
ben bir gece, şu Mayıs gecelerinden biri  <br>
Volter Rıhtımı'nda dayayıp seni duvara <br>
öpmeliyim ağzından  <br>
sonra dönüp yüzümüzü Notrdam'a <br>
çiçeğini seyretmeliyiz onun,  <br>
birden bana sarılmalısın, gülüm, <br>
korkudan, hayretten, sevinçten  <br>
ve de sessiz sessiz ağlamalısın,  <br>
yıldızlar da çiselemeli <br>
incecikten bir yağmurla karışarak. <br>

Henüz vakit varken, gülüm,  <br>
Paris yanıp yıkılmadan, henüz vakit varken, gülüm,  <br>
yüreğim dalındayken henüz,  <br>
şu Mayıs gecesi rıhtımdan geçmeliyiz <br>
söğütlerin altından, gülüm, <br>
islak salkımsöğütlerin.  <br>
Paris'in en güzel bir çift sözünü söylemeliyim sana, <br>
en güzel, en yalansız,  <br>
sonra da islıkla bir şeyler çalarak <br>
gebermeliyim bahtiyarlıktan <br>
ve insanlara inanmalıyız. <br>

Yukarda taştan evler, <br>
girintisiz, çıkıntısız, <br>
birbirine bitişik  <br>
ve duvarları ayışığından  <br>
ve dimdik pencereleri ayakta uyukluyor  <br>
ve karşı yakada Luvr <br>
aydınlanmış ışıldaklarla  <br>
aydınlanmış bizim için <br>
billûr sarayımız.. <br>

Henüz vakit varken, gülüm,  <br>
Paris yanıp yıkılmadan,  <br>
henüz vakit varken, gülüm,  <br>
yüreğim dalındayken henüz,  <br>
şu Mayıs gecesi rıhtımda, depolarda <br>
kırmızı varillere oturmalıyız.  <br>
Karşıda karanlığa giren kanal.  <br>
Bir şat geçiyor,  <br>
selâmlayalım, gülüm,  <br>
geçen sarı kamaralı şat'ı selâmlayalım.  <br>
Belçika'ya mı yolu, Hollanda'ya mı?  <br>
Kamaranın kapısında ak önlüklü bir kadın <br>
tatlı tatlı gülümsüyor. <br>

Henüz vakit varken, gülüm,  <br>
Paris yanıp yıkılmadan,  <br>
henüz vakit varken, gülüm...  <br>
Parisliler, Parisliler,  <br>
Paris yanıp yıkılmasın... (s.95-96) <br>

13 Mayıs 1958, Paris

____


<br>

### Kitaptan Alıntılar ;
- ***"Sende çıkar göğsünün kafesinden yüreğini; <br> şu güneşten düşen  ateşe fırlat <br> yüreğini yüreklerimizin yanına at!" (s.12)***
- ***"Yüreklerin kulakları sağır... <br> Hava kurşun gibi ağır..." (s.22)***
- ***"Ben yanmasam sen yanmasan biz yanmasak, nasıl çıkar karanlıklar aydınlığa..." (s.23)***
- ***"Şimdi ne söylüyorsam <br> karanlıkta bir fısıltı gibi sen öğrettin bana.." (s.28)***
- ***"Kadın sustu. <br> SARILDILAR <br> Bir kitap düştü yere... <br> Kapandı bir pencere... <br> AYRILDILAR..." (s.29)*** 
- ***"Yalnız unutma bir şeyi: <br> yorulur da <br> ayağın kayarsa eğer <br> seni herkesten önce ben taşlarım!" (s.32)*** 
- ***`"En fazla bir yıl sürer` <br> `yirminci asırlılarda ölüm acısı." (s.33)`***
- ***"Ve unutma ki <br> daima iyi şeyler düşünmeli!" (s.34)***
- ***"O şimdi ne yapıyor <br> şu anda, şimdi, şimdi?" (s.48)***
- ***"Dışarda bahar geldi karıcığım, bahar. <br> Dışarda, bozkırın üstünde birdenbire <br> taze toprak kokusu, kuş sesleri ve saire..." (s.55)***
- ***"fakat yine de çıldırasıya merak edeceğiz <br> belki yıllarca sürecek olan savaşın sonunu." (s.63)***
- ***"bir de ekmeği <br> son lokmasına dek yemeyi <br> bir de ağız dolusu gülmeyi unutma hiçbir zaman." (s.68)***
- ***`"Bir de kim bilir` <br> `sevdiğin kadın seni sevmez olur." (s.68)`***
- ***"Ne ölümden korkmak ayıp, <br> ne de düşünmek ölümü." (s.77)***
- ***"En iyisi ağaçlar, <br> ağaçlar anılardan uzun yaşar... <br> Git orda en yaşlı kestanenin altına otur bir gün. <br> Her şeyi unut, <br> ayrılığımızı bile, <br> sede beni düşün..." (s.85)***
- ***"Bu sarı sıcaklarda seni düşünüyorum <br> bu sarı sıcaklarda bir otel odasında seni düşünüp <br> yalnızlığımı soyunuyorum <br> biraz da ölüme benzeyen yalnızlığımı." (s.100)***
- ***"...kimi insan otların kimi insan balıkların çeşidini bilir <br> ben ayrılıkların <br> kimi insan ezbere sayar yıldızların adını <br> ben hasretlerin." (s.103)***
