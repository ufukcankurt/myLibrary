  
# Sakın Şaşırma - Orhan Veli Kanık
##  112 Sayfa
### 03.03.2022
  
<br>

  <p align="center" style="padding: 10px">
    <img alt="Sakın-Şaşırma-Orhan-Veli-Kanık" src="../images/112_sakin_şaşirma.jpg" width="250">
    <br>

<br>
<br>



> ***(Tanıtım Bülteninden)***

***Handan, hamamdan geçtik, <br>
Gün ışığında hissemize razıydık; <br>
Saadetinden geçtik, <br>
Ümidine razıydık; <br>
Hiçbirini bulamadık; <br>
Kendimize hüzünler icadettik, <br>
Avunamadık ; <br>
Yoksa biz... <br>
Bu dünyadan değil miydik?***
_____

> ***ANLATAMIYORUM (s.42)***

Ağlasam sesimi duyar mısınız, <br>
Mısralarımda; <br>
Dokunabilir misiniz, <br>
Gözyaşlarıma, ellerinizle? <br>

Bilmezdim şarkıların bu kadar güzel, <br>
Kelimelerinse kifayetsiz olduğunu <br>
Bu derde düşmeden önce. <br>

Bir yer var, biliyorum; <br>
Her şeyi söylemek mümkün; <br>
Epiyce yaklaşmışım, duyuyorum; <br>
Anlatamıyorum. <br>

______

> ***DEĞİL (s.51)***

Bilmem ki nasıl anlatsam;<br>
Nasıl, nasıl, size derdimi!<br>
Bir dert ki yürekler acısı,<br>
Bir dert ki düşman başına.<br>
Gönül yarası desem...<br>
Değil!<br>
Ekmek parası desem...<br>
Değil!<br>
Bir dert ki...<br>

Dayanılır şey değil.

___

> ***İSTANBUL'U DİNLİYORUM (s.77)***

İstanbul'u dinliyorum, gözlerim kapalı;  <br>
Önce hafiften bir rüzgâr esiyor;  <br>
Yavaş yavaş sallanıyor  <br>
Yapraklar, ağaçlarda;  <br>
Uzaklarda, çok uzaklarda,  <br>
Sucuların hiç durmıyan çıngırakları;  <br>
İstanbul'u dinliyorum, gözlerim kapalı; <br>

İstanbul'u dinliyorum, gözlerim kapalı;  <br>
Kuşlar geçiyor, derken;  <br>
Yükseklerden, sürü sürü, çığlık çığlık.  <br>
Ağlar çekiliyor dalyanlarda;  <br>
Bir kadının suya değiyor ayakları;  <br>
İstanbul'u dinliyorum, gözlerim kapalı; <br>

İstanbul'u dinliyorum, gözlerim kapalı;  <br>
Serin serin Kapalı Çarşı;  <br>
Cıvıl cıvıl Mahmutpaşa;  <br>
Güvercin dolu avlular.  <br>
Çekiç sesleri geliyor doklardan,  <br>
Güzelim bahar rüzgârında ter kokuları;  <br>
Istanbul'u dinliyorum, gözlerim kapalı; <br>
____

>***BİRDENBİRE (.94)***

Her şey birdenbire oldu.  <br>
Birdenbire vurdu gün ışığı yere; <br>
Gökyüzü birdenbire oldu; <br>
Mavi birdenbire. <br>
Her şey birdenbire oldu; <br>
Birdenbire tütmeye başladı duman topraktan; <br>
Filiz birdenbire oldu, tomurcuk birdenbire. <br>
Yemiş birdenbire oldu.

Birdenbire, <br>
Birdenbire; <br>
Her şey birdenbire oldu. <br>
Kız birdenbire, oğlan birdenbire; <br>
Yollar, kırlar, kediler, insanlar... <br>
Aşk birdenbire oldu,  <br>
Sevinç birdenbire.

___

> ***YAŞAMAK (s.100)***

Biliyorum, kolay değil yaşamak,  <br>
Gönül verip türkü söylemek yâr üstüne;  <br>
Yıldız ışığında dolaşıp geceleri,  <br>
Gündüzleri gün ışığında ısınmak;  <br>
Şöyle bir fırsat bulup yarım gün,  <br>
Yan gelebilmek Çamlıca tepesine...  <br>
-Bin türlü mavi akar Boğaz'dan-  <br>
Her şeyi unutabilmek maviler içinde. <br>

Biliyorum, kolay değil yaşamak;  <br>
Ama işte  <br>
Bir ölünün hâlâ yatağı sıcak,  <br>
Birinin saati işliyor kolunda.  <br>
Yaşamak kolay değil ya kardeşler, <br> 
Ölmek de değil; <br>
Kolay değil bu dünyadan ayrılmak. <br>
(Aile, (17), Nisan 1951)


___

> ***İÇKİYE BENZER BİR ŞEY (s.102)***

İçkiye benzer bir şey var bu havalarda.  <br>
Kötü ediyor insanı, kötü... <br>
Hele bir de hasretlik oldu mu serde; <br>
Sevdiğin başka yerde, <br>
Sen başka yerde; <br>
Dertli ediyor insanı dertli. <br>

İçkiye benzer bir şey var bu havalarda, <br>
Sarhoş ediyor insanı, sarhoş. <br>
____

<br>

### Kitaptan Alıntılar ;
- ***“Bir ışık oyunu var tavanda. <br>
Gölgeler seslerle birleşiyor <br>
Ve bir karga beynimi deşiyor <br>
Azaplar kemirdiğim bu anda.” (s.12)***
- ***“İçimde bir yalnızlık duygusu; <br>
Ölüm kadar uzun yaz uykusu,” (s.13)***
- ***"Gemliğe doğru <br> Denizi göreceksin; <br> Sakın şaşırma." (s.16)***
- ***"Mahallemizde <br> Senden başka ağaç olsaydı <br> Seni bu kadar sevmezdim. <br> Fakat eğer sen <br> Bizimle beraber <br> Kaydırak oynamasını bilseydin <br> Seni  daha çok severdim." (s.18)***
- ***"Şu anda dışarıda yağmur yağıyor <br> Ve bulutlar geçiyor aynadan <br> Ve bugünlerde Melih'le ben <br> Aynı kızı seviyoruz." (s.19)***
- ***"Bir aydan beri iş arıyorum, meteliksiz. <br> Ne üstte var ne başta. <br> Onu sevmeseydim <br> Belki de beklemezdim <br> İnsanlar için öleceğim günü." (s.19)***
- ***"Yol mu, para mı, mektup mu; <br> Bir düşündüğüm var." (s.26)***
- ***"Dağ başındasın; <br> Derdin günün hasretlik; <br> Akşam olmuş, <br> Güneş batmış, <br> İçmeyip ne halt edeceksin?" (s.28)***
- ***`"Ölüm Allahın emri,` <br> `Ayrılık olmasaydı." (s.32)`***
- ***Şeytan diyor ki: "Aç pencereyi;<br> Bağır, bağır, bağır; sabaha kadar." (s.36)***
- ***"İmkansız şey <br> Şiir yazmak, <br> Âşıksan eğer; <br> Ve yazmamak, <br> Aylardan nisansa." (s.37)***
- ***"Arzular başka şey, <br> Hâtıralar başka, <br> Güneşi görmeyen şehirde, <br> Söyle, nasıl yaşanır?" (s.37)***
- ***`"Bekliyorum` <br> `Öyle bir havada gel ki,` <br> `Vazgeçmek mümkün olmasın."(s.37)`***  
- ***"Böyle havalarda unuttum; <br> Şiir yazma hastalığım <br> Hep böyle havalarda nüksetti; <br> Beni bu güzel havalar mahvetti." (s.41)***
- ***"Deli eder insanı bu dünya; <br> Bu gece, bu yıldızlar, bu koku, <br> Bu tepeden tırnağa çiçek açmış ağaç..." (s.47)***
- ***"Kendimize hüzünler icadettik, <br> Avunamadık; <br> Yoksa biz... <br> Biz bu dünyadan değil miydik?" (s.52)***
- ***"Bir de rakı şişesinde balık olsam..." (s.55)***
- ***"Hendeğin yolları taştan, <br> Sen çıkardın beni baştan." (s.57)***
- ***`"Alışacak mıyım,` <br> `Unutamayacak mıyım?"` (s.58)***
- ***"Ölürüz diye mi üzülüyoruz? <br> Ne ettik, ne gördük şu fâni dünyada <br> Kötülükten gayri?" (s.72)***
- ***"Bakakalırım giden geminin ardından; <br> Atamam kendimi denize, dünya güzel." (s.84)***
