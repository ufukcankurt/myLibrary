# Fareler ve İnsanlar
## John Steinbeck
### 111 Sayfa
#### 30.09.2020


<br>

***Karakterler ;***
- ***George Milton :*** Lennie'nin dostu. Zeki bir adam
- ***Lennie Small :*** George'un dostu.. Zekası iyi değil ama güçlü kuvvetli. Unutkan bir adam.



<br>

George ve Lennie birlikte yolculuk eden iki dost. George oldukça zeki , Lennie ise tam tersi güçlü,kuvvetli ama bir o kadar da zekası eksik bir adam. Lennie her şeyi çok unutuyor. Genelde ortalığı karıştıran ve başlarını derde sokan her zaman Lennie oluyor ve George da onun arkasını topluyor.

Hikayemiz George ve Lennie'nin yeni bir çiftliğe çalışmak için giderlerken başlıyor.. Bir önceki çalıştıkları Weed tarafında , başları derde girmiş ve onları kovalayanların ellerinden zor kurtulmuşlar.. Yeni çalışacakları çiftliğe ulaşmadan 500 metre önce , açık alanda konaklıyorlar ve geceyi orada geçiriyorlar.. O gece olanlar ise şu şekilde ; Lennie yanında ölmüş bir fare taşıyordu , George bunu fark etti ve fareyi ondan alıp çalıların arasına attı. Lennie , fareleri okşamayı çok seviyormuş ama tabi George bu duruma biraz karşı çıkıyor.. George biraz fazla yakındı , Lennie'nin bu durumundan , her şeyi çok fazla unutmasından ve başlarını derde sokmasından. Bunun üzerine ;

***"Beni istemiyorsan şu dağlara gider , bir mağara bulurum. Bana git demen yeter."... "Saçmalama şaka yaptım Lennie. İstiyorum aslında benimle kalmanı. Ama iş farelere gelince... Hep öldürüyorsun onları." Durakladı. "Bak ,ne yapalım, Lennie. Sana ilk fırsatta yavru bir köpek bulalım. Belki onu öldürmezsin. Onlar farelerden iyi. Daha kuvvetli okşayabilirsin de hem." ... Lennie zokayı yutmadı. Durumun lehine olduğunu hissetti : "Beni istemiyorsan , hemen söyle , şu tepelere gideyim. Oralarda tek başıma yaşarım. Kimse de faremi çalmaya çalışmaz..." (sf.17)***

Bunun ardından konuşma , Lennie'nin ısrarı üzerine , aslında kendi de unuttuğu ve tam anlamıyla doğru bir şekilde anlatamadığı için bunu George'un anlatmasını istedi.. Yani birlikte kurdukları hayali.. George anlatmaya başladı.. "Birlikte yolculuk edecekler. Hep bir birinin yanında olacaklar ve birbirlerine bakacaklar... Çiftlik alacaklar , hayvanları olacak.. Bir sürü tavşanları olacak gibi gibi... Güzel şeyler..
Geceyi burada geçirdiler ve uyudular.

Ertesi gün çiftliğe ulaştılar.. George , Lennie'nin sakın ağzını açmaması için tembihlemişti.. Bir süre orada ki insanlar ile tanışmış oldular. İlk başta patron biraz sert çıktı , sonrasında yaşlı bir adamla biraz dedikodu yaptılar.. Bu arada patronun gıcık oğlu Curley ile karşılaştılar, biraz sürtüşme oldu aralarında .. Curley denen it , Lennie'ye salça oldu.. Sonrasında yemeğe gittiler.

Slim , Lennie'ye bir tane köpek yavrusu verdi. Lennie çok mutlu olmuştu. Köpeğiyle zaman geçiriyordu.
Bir süre sonra George , Slim ile sohbet etti ona başından geçenleri anlattı. Biraz içini döktü. 

***Slim biraz gerileyip yüzüne düşen ışıktan kurtuldu. "Birbirinize böyle bağlı oluşunuz garip doğrusu," dedi.. Sakin sesiyle George' u açılmaya davet ediyordu... "Nesi garip ?" George savunmaya geçmişti.. "Bilmem. Kimsenin artık birlikte dolaştığı yok. İki kişinin böyle birlikte işten işe dolaştığını , birlikte seyehat ettiğini daha önce hiç görmedim diyebilirim. İşçiler nasıl olur , bilirsin. Gelir, yataklarına yerleşir , bir ay kadar çalışır , sonra işten çıkar , kendi başlarına ayrılıp giderler. Kimse umurlarında değildir. Onun gibi bir kaçıkla senin gibi akıllı birinin birlikte takılması tuhaf geliyor." ... "Kaçık değildir o," dedi George. "Çok aptaldır ama deli değildir. Hem bende pek akıllı sayılmam. Olsaydım, elli papelle bir yatak karşılığında arpa taşıyıp durmazdım.... Sonunda George ,"Birlikte seyehat etmemiz o kadar da garip değil aslında," dedi. "İkimiz de Auburn'da doğduk. Clara teyzesini tanırdım. Onu bebekken yanına alıp büyütmüş. Sonra Clara Teyze öldü , Lennie de benimle birlikte çalışmaya çıktı. Bir süre sonra , alıştık birbirimize.." (sf.42)***

Candy isminde ki yaşlı adamın , yıllar önce yanına aldığı ve ona hizmet eden artık da yaşlanmış iş görmez köpeği vardı. Carlson , bu köpeği vurmak için onu bu eziyetten kurtarmak için Candy'e ısrar etti. Üstelik köpekte çok kötü kokuyordu. Candy ne yapsa da bu karara engel olamadı. "Yıllardır onun yanında olduğundan , kendisine bir zararı olmadığından , ona bakmaktan yüksünmediğinden bahsetti ama nafile.".. Carlson köpeği aldı gitti ve maalesef silahıyla onu vurdu.

Bu süre zarfında yeniden Lennie , George dan hayallerini anlatmasını istedi.. George başladı anlatmaya , çiftlikten hayvanlardan filan bahsediyordu. Sonunda Candy'de konuya dahil oldu.. Onlara katılmak istediğini , kenarda 300 doları olduğunu söyledi. Bu fikir akıllarına yattı , birlikte bu yola çıkmaya karar verdiler.. İçeriye adamlar gelince konuşmayı kestiler ve bu fikirden kimseye bahsetmemek üzere anlaştılar...

Candy ;
***Kendi yatağının ucunda oturuyordu. Bileğinin kesik ucunu sinirli sinirli kaşıdı. "Dört yıl oluyor ben sakatlanalı," dedi. "Yakında kovarlar beni. Barakaları paspaslayamadığım gün , kapının önüne koyuverirler. Belki paramı size verirsem , beceremesem de bahçeyi sulatırsınız. Bulaşık yıkar , orta işlerini kolayca yaparım. Ama kendi yerimizde yaşarım , kendi yerimde çalışırım gönlümce." .. Sonra sesini alçalttı : "Bu gece köpeğime ne yaptılar siz de gördünüz , ya? Ne kendine ne başkasına hayrı var , dediler. Beni buradan kovduklarında keşke içlerinden biri çıksa da aynı iyiliği bana da yapsak. Ama yapmazlar. Artık gidecek yerim de kalmaz , iş de bulamam... (sf.62)***

 Durduk yere hiçbir şey yokken ; Curley , Lennie'ye bulaştı ona vurmaya yumruk atmaya filan başladı. Lennie korkmuştu , yüzü kanlar içinde kalmıştı. George'dan yardım istiyordu. George ise karşılık vermesini istedi. Lennie en sonunda kendine gelebildi ve Curley'in yumruk atmasına engel olup onu engelledi. Uzun bir süre Curley'in elini öyle bir sıktı ki , sanırım kemikleri tuzla buz oldu.. Curley'i hastaneye götürdüler.. Bu arada eğer ağzını açıp Lennie'nin kovulmasına sebep olursa başına neler geleceğini Curley'e hatırlattılar...

 Bir gece herkes şehre indiğinden , çitflikte kimse kalmamıştı. Lennie ise ambarın o tarafa köpek sevmeye gelmişti. Zenci seyis Crooks'un ışığını gördü ve onun odasına geldi. İlk başta Crooks' odasından çıkmasını istedi ama sonradan razı geldi. Sohbet etmeye başladılar. Bİr süre sonra Candy de geldi. Lennie'ye yaptığı tavşan hesabından bahsetti. Bu sırada Crooks da lafa dahil oldu ve onlarla çiftliklerine gelmek istediğini , iş yapabileceğini söyledi.. Curley'in karısı çıktı geldi , yine ortalığı karıştırdı.. Ahkam kesti , içeridekileri işten kovdurmakla tehdit etti ve sonra çekti gitti.. Bir süre sonra George çıktı geldi. Çiftlik olayını kimseye anlatmamalarını gerektiğinden bahsetti ; Candy ve Lennie'yi oradan aldı gitti..

 Lennie tek başına ahırın orada oturuyordu. Ne yazık ki , köpek yavrusunu istemeden öldürmüştü. Orada kendi kendine söylenirken , yanına Curley'in karısı geldi. Bİr süre Lennie ile konuştular. Curley'in karısı , saçlarını okşaması için Lennie'ye uzattı. Ama Lennie kadının saçlarını bırakmayınca kadın bağırmaya başladı... Lennie bundan çok korktu ve onun ağzını kapattı , ona susması böyle davranmaması için yalvardı.. George duyarsa bana kızar diyordu.. Ama kadın durmadı , maalesef Lennie istemeyerekte olsa kadını oracıkta öldürmüş oldu. Kadının boynu kırılmıştı.. Bir süre sonra cesedi buldular.. Curley ve diğer adamlar Lennie'yi bulup öldürmek istiyorlardı.. 

 Lennie , George ile anlaştıkları gibi başını belaya sokarsa , ilk gün geceyi geçirdikleri yerdeki çalılara gidip saklanacaktı. Öyle de yaptı.. Sonradan George yanına geldi..

 ___

  > - ***( sf.107 , sf.108 , sf.109 , sf.110)***

  **"Ben bir kabahat daha işledim."** .. " Önemli değil artık," dedi George. Sonra yine sustu. Artık yalnız dağların yüksek doruklarında güneş vardı. Vadideki gölge koyu mavi , yumuşak bir renge bürünmüştü. Uzaktan birbirlerinine seslenen adamların sesi duyuluyordu. George başını çevirip o sesleri dinledi... **Lennie, "George," dedi** ... "Ne var ?" ... **"Beni azarlamayacak mısın?"** ... "Azarlamak mı?" ... **"Tabi... her zaman yaptığın gibi. Hani , 'sen olmasan elli dolarımı alır...' "** ... "Ne adamsın , Lennie! Olup biteni zırnık hatırlamazsın ama ağzımdan çıkan her kelimeyi de ezberlersin." ... **"E , söylemeyecek misin? "** ... George silkindi. Kuru bir sesle , "Tek başıma olsam , gül gibi yaşar giderdim, " dedi. Sesinin tonu tekdüzeydi. Vurgu yoktu kelimelerinde. "Bir iş bulur , başımı beladan uzak tutardım." Sustu.

  **"Devam et, " dedi Lennie. "Ayın sonu geldi mi de.."** .... "Ayın sonu geldi mi de elli papelimi alır bir geneleve gider.." Yine sustu... **Lennie ona hevesle baktı. "Devam et , George hadi azarlamayacak mısın beni?"** ... "Hayır," dedi George... **"Ama ben giderim istersen," dedi Lennie. Şu tepelere gider , kendime bir mağara bulurum beni istemezsen."** ... George yine silkindi. "Hayır," dedi. "Benimle burada kalmanı istiyorum."***

  **Lennie uyanıklık etti, "Hadi yine anlat hadi," diye sızlandı...** "Ne anlatayım?"... **"Öteki insanlar ve bizi."** ... George konuştu. "Bizim gibi insanların ailesi yoktur. Az buçuk para kazanır , sonra da onu çarçur ederler. Ne yaptıkları , ne yaşadıkları kimsenin umurunda..." ... **"Ama biz öyle değiliz!" diye bağırdı Lennie sevinçle. "Bizi anlat şimdi."** ... George bir an sessiz kaldı. "Ama biz farklıyız," dedi... **"Çünkü..."** ... "Çünkü sen bana , ben de..." 
 
 **"Sen de bana bakarsın. Can yoldaşı oluruz birbirimizin. Bizi umursamayan bir can var işte , işte ondan," diye bağırdı Lennie zafer kazanmış gibi.** Akşam rüzgarları açıklıkta bir daha esti , yapraklar ürpererek hışırdadı , yeşil suların üstünde dalgacıklar oluştu. Bağıranların sesi yine duyuldu. Bu kez çok daha yakından geliyordu sesler... George şapkasını çıkardı. Titrek bir sesle , "Sen de çıkar şapkanı , Lennie," dedi. "Rüzgar çok iyi geliyor."... **Lennie söz dinleyip şapkasını çıkardı ; önüne , yere koydu.** Vadideki gölgenin rengi daha da mavileşmişti. Akşam hızla yaklaşıyordu. Rüzgâr ileriden çalılara vurulma seslerini onlara kadar taşıdı.

 **Lennie, "Nasıl olacak?" diye sordu.** .. George uzaklardaki sesleri dinliyordu. Ciddiydi. "Irmağın karşı kıyısına bak , Lennie. Anlattıklarım gözünün önünde canlansın." ... **Lennie başını çevirdi , gölün karşısına ,koyulmakta olan Gabilan yamaçlarına baktı.** .. "Küçük bir yer alacağız," diye başladı George. Elini cebine attı , Carlson'un Luger'ini çıkardı bir yandan. Emniyetini açtı. Silahı tutan eli Lennie'nin arkasında , toprağın üzerindeydi. Lennie'nin ensesine doğru baktı: Omurganın tam kafasıyla birleştiği noktaya... Irmağın üst tarafından bir erkek sesi duyuldu , bir başkası onu karşılık verdi. **"Hadi ," dedi Lennie , "durma anlat.** .. George tabancayı eli titreyerek kaldırdı , sonra birden yine yere indirdi."

 **"Hadi , devam et," dedi Lennie. "Nasıl olacak? Küçük bir yer alacağız..."** "Bir de ineğimiz olacak," dedi George. "Belki domuzumuz , tavuklarımızda.. düzlüğe biraz.. yonca ekeriz.." ... **"Tavşanlar için," diye bağırdı Lennie...** George , "Tavşanlar için," diye yineledi... **" Ve tavşanlara ben bakarım."** ... "Ve tavşanlara sen bakarsın." ... **Lennie mutlulukla kıkır kıkır güldü.** "Ve toprağımızın geliriyle geçiniriz." ... **"Evet!" .. Lennie başını çevirdi.** .."Hayır , Lennie , sen ırmağın karşısına bak. Yerimizi gözünle göreceksin." ... **Lennie söz dinledi.** George gözünü yerdeki tabancaya dikti. Çalıdan ayak sesleri gelmeye başlamıştı. George dönüp o tarafa baktı.

 **"Hadi, anlat George. Ne zaman olacak bu?"** ... "Yakında." ... **"Seninle ben."** ... "Sen ve ben. Herkes sana iyi davranacak. Bir daha bela çıkmayacak. Kimse kimsenin canını yakmayacak , kimse kimseden hiçbir şey çalmayacak." ... **Lennie , "Bana kızdın sanmıştım ,George," dedi.** .. "Hayır," dedi George. "Hayır, Lennie , kızmadım sana. Hiç bir zaman kızmadım. Bunu bilmeni istiyorum." ... Sesler iyice yaklaşmıştı. George tabancayı doğrultup sesleri dinledi.. **Lennie yalvardı. "Hadi ,hemen yapalım. Hemen alalım o yeri."** ... "Tabii , hemen. Mecburuz. Mecburuz!" 

 Tabancayı doğrultup namluyu Lennie'nin ensesine yaklaştırarak nişan aldı. Eli titriyordu ama yüzü kararlıydı. Elini sabitledi sonra... Tetiği çekti. Merminin sesi tepelerde yankılanıp geri geldi. Lennie sarsıldı , yavaşça öne doğru devrildi , kumların üzerine serildi , hiç titremedi...

____
> - ***Başlangıç - Dan Brown Kitabından ;***

**"Canlı yayınlanan sunumun ortasında Edmond'ı öldürmesi için Palmarian Kilisesi üyesini kim tuttu?" dedi Langdon** ... Winston bir süre cevap vermedi. "Sesinizdeki şüpheyi duyuyorum profesör ama endişelenmenize gerek yok. Ben , Edmond'ı korumaya programlandım. Onun en yakın arkadaşım olduğunu düşünüyorum." Biraz durdu. "Akademisyen olduğunuz için eminim *Fareler ve İnsanlar*'ı okumuşsunuzdur." <br>

Langdon bu cevabı durumla hiç bağdaştıramamıştı. **"Elbette okudum ama ne ilgisi-"** <br>
Kelimeler boğazında takılı kaldı. *"Sadık , cesur , merhametli.** Edebiyattaki en ünlü arkadaşlığı tarif etmek için lisedeyken bu üç kelimeyi seçmişti. *Fareler ve İnsanlar*'ın final bölümünde bir adamın , çok sevdiği arkadaşını korkunç bir sondan korumak için öldürdüğü yazıyordu..

Langdon , **"Winston,"** diye fısıldadı. **"Lütfen... Hayır."** <br>
Winston , "İnanın bana," dedi. "Edmond böyle olmasını isterdi."

___


<br>



### Kitaptan Alıntılar ;
- > ***"Belki sana göre önemli olmayabilir , ama onun gözünde çok önemli," dedi. "Bu gece onu nasıl yatırıp uyutacağız, bilemiyorum. Ambarın orada , köpeklerin yanında yatmak isteyecek. Bahse girerim onlarla birlikte kutuya girmeye bile kalkacak." (sf.41)***
-  ***"İyi bir insan," dedi Slim. "İnsanın iyi olması için akla ihtiyacı yoktur. Hatta bana zaman zaman bunun tam tersi olmalı gibi gelir. Çok zeki birini ele al , hemen hiçbir zaman iyi olmadığını görürsün.." (sf.43)***