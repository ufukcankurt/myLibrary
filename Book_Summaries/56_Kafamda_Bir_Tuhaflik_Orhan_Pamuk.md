  
# Kafamda Bir Tuhaflık - Orhan Pamuk
## 490 Sayfa
### 26.03.2021
  
<br>

  <p align="center" style="padding: 10px">
    <img alt="Kafamda-Bir-Tuhaflık" src="../images/56_kafamda_bir_tuhaflik.jpg" width="250">
    <br>

<br>
<br>

***Karakterler;***
- ***Mevlut:*** Kahramanımız, yıllar boyunca boza satar
- ***Süleyman Efendi:*** Mevlüt'ün babası
- ***Ferhat:*** Mevlüt'ün çocukluk arkadaşı
- ***Süleyman:*** Mevlüt'e kız kaçırmasında yardım eden amcaoğlu
- ***Rayiha:*** Kaçırdığı ve ardından evlendiği kız. Çocuklarının annesi
- ***Samiha:*** Rayiha'nın küçük kardeşi
- ***Vediha:*** Rayiha ve Samiha'nın en büyük ablaları
- ***Fevziye:*** Mevlüt ve Rayiha'nın kızı
- ***Fatma:*** Mevlüt ve Rayiha'nın kızı
- ***:***

<br>

Mevlut yıllar önce  gittiği bir düğünde, orada çok güzel bir kız görür. O zamanlar kızın yaşı küçüktür. Ama uzun süre bu kıza mektup yazan Mevlüt aşkından bahseder. En sonunda kızı ikna eder.. Kızı kaçırmak için planlar yapar ve bu iş için amcaoğlu olan Süleyman'dan yardım ister. Kızı kaçıracakları gece, Mevlüt evin önüne gelir. Bir süre bekledikten sonra Rayiha isimli kızla birlikte kaçarlar. 

Onları anlaştıkları yerde kamyoneti ile bekleyen Süleyman bu ikisini alır ve Akşehir'de ki tren istasyonuna götürür ve oraya bırakır. Gecenin karanlığından kızın yüzünü net göremeyen Mevlüt, kızın yüzünü ilk gördüğünde, bu kızın gördüğü kız olmadığını anlar. <br> ***Kim, nasıl oynamıştı bu oyunu ona? İstasyon binasının bilet gişesine yürürken kendi ayak seslerinin yankılanışını başkasının ayak sesleriymiş gibi uzaktan işitiyordu. Eski tren istasyonları, Mevlut’a hayatının sonuna kadar o birkaç dakikayı hatırlatacaktı.*** 

Uzun bir tren yolculuğunun ardından Mevlüt ve Rayiha İstanbul'a gelirler.

> ***Aradan 12 yıl geçer. Artık Rayiha ve Mevlüt evlidir ve 2 tane kız çocukları vardır.***

Mevlut 25 yıldır sokakta yoğurt, boza gibi şeyler satmaktadır. Ve  uzun bir süredir de sadece boza satıyor. Bir gece yine işe çıkmıştı, birkaç satış yaptıktan sonra ilk defa önünü sokak köpekleri kesti ve ona doğru saldırmaya başladılar. Her ne kadar Mevlüt korkmuş olsa da, neyse ki hemen üst katta oturan biri yukarıdan bağırarak köpekleri dağıtır. Bunun ardından bu adam Mevlüt'ü yukarıya çağırır. Mevlüt yukarıya çıktığında ise bir grup alkol içen sarhoş insanlar ile karşılaşır. Bir süre sohbet ederler, Mevlüt onların sorularını cevaplar ve onlara bir miktar boza sattıktan sonra oradan ayrılır.. Bunun ardından gece vakti karanlıkta Mevlüt ilerlerken peşine iki tane adam takılır. Mevlüt'ü durdururlar ve birer bardak boza içtikten sonra Mevlüt'e bıçak çekerek soyalar. Elindeki tüm parasını ve kolundaki 12 yıl önce evlilik hediyesi edilmiş saatini alırlar.. 25 yıldır ilk defa başına böyle bir şey gelen Mevlüt eve döner ve karısına artık Boza satmayı bıraktığını söyler... 

> ***Geçmişten devam ediyoruz***

Kitabın ilerleyen bölümlerinde ise Mevlüt'ün çocukluğuna dönüyoruz. İstanbul'a ilk kez babasıyla nasıl geldiğinden. İlk baştaki gece kondu evlerinden diğer evlerine nasıl taşındıklarından bahsediliyor. Aynı şekilde zamanla sokaklarda Mevlüt'ün babasıyla Yoğurt ve Boza satmaya başlamasından. Bunun ne kadar zor bir şey olduğundan bahsediliyor. Mevlüt, babasının sokakların dilini nasıl bu kadar iyi bildiğini, nasıl bu kadar çok insanı tanıdığını merak ediyordu.. Babası Mevlüt'e tek tek her şeyi öğretmeye çalışıyordu. Bu sürede yaşadıkları zorlukları da anlatan bu bölümümüzde. Mevlüt başladığı ortaokulu başarılı bir şekilde bitiriyor..

Mevlüt lise'ye başladıktan sonra uzun bir süre okulunu asmaya başlıyor. Okula uğramıyor. Bir süre sonra babasıyla birlikte sattıkları yoğurt işleri de artık azalmıştı. Çünkü fabrikalarda üretilen yoğurtlar artık kamyonetler ile taşınıyordu. Mevlüt, Ferhat arkadaşı ile birlikte takılmaya onunla Kısmet ismindeki şeyleri satmaya başladılar. Uzun bir süre birlikteydiler. Lise 1'in sonuna geldiklerinde ise Mevlüt direk sınıfta kalmıştı...

_____

> ***1976 Yılları Zamanları***

Mevlüt ve babasının yaşadığı yerde o yıllarda çıkan ve uzun bir süre devam eden Duttepe - Kültepe Savaşı baya büyük bir olay oldu.. Her ne kadar Mevlüt ve babası tarafsız bir tavır sergileselerde herkes bu olaylardan ciddi şekilde etkilendi. Bu süre içerisinde polisler, askerler, daha bir çok kişinin karıştığı saldırılarda ölenler ve yaralananlar olmuş. Mevlüt'ün gittiği Atatürk Erkek Lisesi kapatılmış ve uzun süre açılmamıştı.. Tüm bu olayların ardından zaten Mevlüt okula gidip kaydını dondurmak istediğinde; lisedeki son sınıfı ve okuldaki 8. yılıydı. Aynı zamanda 22 yaşına gelmişti. <br> ***Mevlut bunun ne kâğıdı olduğunu sormadı bile. Daha okulun bahçesindeyken, sekiz yıl önce ilk defa girdiği lise binasına bunun son gelişi olduğunu kalbiyle anlamıştı. Aklı ise, mutfaktan hâlâ gelen UNICEF sütünün, artık kullanılmayan kömürlüğün ve ortaokuldayken kapısından korkuyla baktığı, lisedeyken kalabalık içinde sigara otlayıp içtiği bodrum kat helasının kokusuna hiç kapılmamasını öğütlüyordu. Öğretmenler odasının ve kütüphanenin kapısına hiç dönüp bakmadan merdivenlerden indi. Son gelişlerinde her seferinde “Zaten bitiremeyeceğim, ne geliyorum ki!” diye düşünürdü. Atatürk heykelinin yanından son kere geçerken “Çok isteseydim mezun olurdum,” dedi kendi kendine.***

_____

Mevlüt'ün babası Süleyman Efendi bir süreliğine köye gitmişti ve İstanbul'a geldiklerinden beri ilk defa bu kadar birbirlerinden uzak kalmışlardı. Süleyman Efendi gitmeden önce Mevlüt'e "Akrabalarının düğününe gitmemesini ve eğer giderse kendisinin ölüsünü görmesini söylemişti." Mevlüt ise gitmeyeceği üzerine yemin etmişti... Fakat Mevlüt o düğüne gitti ve hatta oradaki bir gördüğü bir tane kıza aşık bile olmuştu. Bu kızın ismi Rayiha'ydı...

Aradan biraz zaman geçti ve babası Mevlüt'ün düğüne gittiğini öğrenmişti. Öyle olunca babası İstanbul'a döndü. Mevlüt'le biraz tartıştılar ve hatta Mevlüt'e birkaç tane tokat ve yumruk bile atmıştı.. Bunun üzerine ertesi gün Mevlüt evden ayrıldı. Arkadaşının yanına gitti. Arkadaşıyla birlikte yeni bir ev tuttular ve ilk defa Mevlüt'ün kendisine ait bir odası olmuştu. Arkadaşı ile birlikte bir lokantada çalışmaya başladılar.. İlerleyen zamanlarda arkadaşıyla birlikte Rayiha'ya mektup yazdılar..

En sonunda Mevlüt'ü askere çağırdılar. Böyle olunca Mevlüt ise askerlik görevini yapmaya karar verdi ve teslim oldu.. Askere gitmeden önce ise babasının yanına döndü ve elini öptü. Babasıyla tekrardan barıştıkları için mutluydu. Askerliği 2 yıl sürdü ve yeri geldi çok dayak yedi. Askerliği boyunca Rayiha'ya mektuplar yazdı..

***Evet, o sırada Rayiha’yı düşündüğü için ne şapkasına, ne selamına, ne de yürüyüşüne dikkat etmişti. <br>
O gece Mevlut herkesten önce yatağına girdi, yorganı ta başına kadar çekti ve hüzünle hayatını düşündü. Şimdi Tarlabaşı’ndaki evde Ferhat ve Mardinli çocuklarla birlikte olmak isterdi elbette, ama orası da aslında kendi evi değildi. Teğmen “Evin mi senin burası” derken sanki bunu kastetmişti. Ev olarak aklına gelen tek yer, şimdi babasının tek başına televizyona bakarak uyukladığını hayal ettiği Kültepe’deki gecekonduydu, oranın da hâlâ bir tapusu bile yoktu.***

> ***"Mevlüt askerdeyken babası ölür."***

Mevlüt'ün babasının cenazesine gelmesi için 1 haftalık izin verirler. Mevlüt İstanbul'a döner ve babasını toprağa defneder.. <br> ***Mustafa Karataş (1927 - 1981). Cennetpınar, Beyşehir. Yoğurtçu-Bozacı. Ruhuna El-Fatiha.*** <br> <br> ***Akşam evdeki topal masada Rayiha’ya bir mektup yazmayı hayal ediyordu. Ama Kültepe’ye dönüp eve girince, artık babasının bir daha adım atamayacağı bu kırık dökük yer o kadar kasvetli geldi ki, yatağa yatıp ağlamaya başladı. Babasına mı, hayattaki yalnızlığına mı ağladığını çıkaramadan uzun uzun ağladı. Asker elbiseleriyle uyuyakaldı.***

______

***IV. KISIM -- 
(Haziran 1982 - Mart 1994)***

> ***MEVLUT İLE RAYİHA’NIN EVLENMESİ | BİZİ ANCAK ÖLÜM AYIRABİLİR***

Mevlüt ile Rayiha İstanbul'a geldiler. Kısa bir süre sonra imam nikahı yaptılar. Üç ay gibi bir sürenin ardından Rayiha'nın babasının gönlünü ettiler ve kendilerini affettirdiler. Babasının evine gidip ellerini öptüler. Ardından ise İstanbul'da düğünleri oldu. Bu olanlar kısacık 3 ay içerisinde gelişmişti ve aynı zamanda Rayiha artık gebeydi.. <br> Düğün esnasında; <br> ***Bir ara herkes başka yere bakarken Mevlut yan gözle Rayiha’yı süzdü. Yalnız elini, kolunu, kulağını değil, burnunu, ağzını, yüzünü de çok güzel buldu. Rayiha’nın tek kusuru şimdi çok yorgun olmasıydı, ama iyi niyetli hali ona çok yakışıyordu. Rayiha hediye, zarf ve paketlerle dolu plastik torbayı kimseye emanet edememiş, oturduğu koltuğun kenarına koymuştu. Küçük ve zarif eli şimdi kucağında dinleniyordu. Mevlut bu eli dağda birlikte kaçarlarken tutuşunu ve ona Akşehir Tren İstasyonu’nda ilk defa dikkatle bakışını hatırladı. Rayiha’yı kaçırdığı gün ta yıllar öncesinde kalmış gibi geliyordu şimdi Mevlut’a. Üç ayda o kadar çok sevişmişler, o kadar çok yakınlaşmış ve o kadar konuşup gülüşmüşlerdi ki, Mevlut kimseyi Rayiha kadar tanımadığını hayretle anlıyor ve oynarken genç kızlara doğru fiyakalı hareketler yapan erkekleri hayatı tanımayan çocuklar olarak görüyordu. Rayiha’yı yıllardır tanıyormuş gibi hissetmekten başka aslında mektupları onun gibi birine, hatta ona yazdığını da Mevlut artık zaman zaman içtenlikle geçiriyordu aklından.***

______

Mevlüt'ün karısı Rayiha'nın en küçük kardeşi Samiha bir süre Süleyman ile sözlüydüler. Sonrasında ise Samiha Süleymanı bırakarak aşık olduğu başka birisiyle kaçtı. Aradan bir süre geçtikten sonra Samiha'nın kaçtığı adamın Ferhat olduğunu öğrendik.. En sonunda Ferhat ve Samiha evlendiler. Ferhat garsonluk, Samiha evlere giderek temizlik yapıyordu. Tabi bu süreçte Süleyman, Samiha'yı bir türlü unutamadı ve her ikisinden de intikam almak istiyordu. En büyük ablaları Vadiha'nın yardımıyla uzun bir süre Süleyman'ı evlendirmek için kız baktılar. Görücü gibi bir sürü yere gittiler. Ama ne yazık ki bir türlü uygun bir kız bulamadılar...

_____

Mevlüt uzun bir süre sokakta beyaz ve 3 tekerlekli arabası ile tavuklu pilav sattı. Bir gün arabasını bırakıp hemen iki dakikalığına lavaboya kadar gitmişti ki geldiğinde arabası yerinde yoktu. Zabıtalar arabasını götürmüştü.. Sonrasında ne yaptıysa arabasını bulamadı. Arabasını bulmak için karakollara gitti ama hemen ertesi günü zaten arabasını parçaladıkları için bir daha arabasını bulamadı... Bir süre sonra Mevlüt Binbom Büfe'de çalışmaya başladı. Oranın müdürü oldu ve kasadan sorumluydu, aynı zamanda dükkanda diğer çalışanların sahibini kandırmamasını da denetliyordu... Bir süre sonra Mevlüt oradaki hile yapanlara göz yummak zorunda kaldı. Çünkü patrona söylese hepsi birlik olup Mevlüt'e iftira atabilirlerdi.. Mevlüt Binbom Büfe'de 3 yıl kadar çalıştıktan sonra bir sabah dükkana 15 dakika geç kalmıştı ve geldiğinde dükkanın kapalı olduğunu "tadilat vardır" yazısını gördü. Bunun üzerine artık orada çalışmayı bırakmış oldu. Bir nebze de işten kovulmuş gibi bir şey oldu. Üzerine atılan iftiralara da karşılık vermedi ve sustu..

___

Tüm bunların üzerine Rayiha'nın da yardımıyla bir süre sonra Mevlüt ve ailesi, Ferhat ve Samiha'nın evine misafirliğe gittiler. Bir bakıma sanki hiçbir şey olmamış gibi yeniden Ferhat ve Mevlüt arkadaş olmuşlar yani yeniden barışmışlardı.. Artık Ferhat'ın geliri gayet iyi bir noktaya ulaşmıştı ve kadrolu olarak devletin elekrik bölümünde çalışıyordu... <br> Ferhat'ın sermayesi ile Beyoğlu'na Mevlüt ile birlikte dükkan açmaya karar verdiler. Dükkanın ismi Bacanaklar oldu ve orada Boza satmaya başladılar... Uzun bir süre dükkanı çalıştırdıktan sonra dükkanı kapattılar.

_____

> ***Rayiha Öldü***

Mevlüt yeni bir iş olarak otoparkta çalışmaya başlamıştı. Neredeyse bir ay olmuştu, o gün de içinden erkenden eve dönmek gelmişti. Ama eve geldiğinde gördüğü manzara karşısında şok olmuştu... <br> ***Kapıdan içeri girince kendisini aceleyle eve Allah’ın koşturduğunu anladı. Rayiha ilkel bir yolla kendi kendine bebeği düşürmeye kalkışmış, kötü şeyler olmuş, kan kaybı ve acıdan yarı baygın haldeydi. <br>
Mevlut karısını kaldırdı, kucağına aldı, koşar adım bir taksiye koydu. Bunları yaparken bu anların her birini hayatının sonuna kadar unutmayacağını biliyordu. Her zamanki mutlu hayatları yok olmasın, Rayiha’nın canı yanmasın diye çok dua etti. Karısının terli saçlarını okşadı; yüzünün kâğıt gibi beyaz olmasından korktu. Beş dakika uzaklıktaki ilkyardım hastanesine giderlerken Rayiha’nın yüzünde, onu kaçırdığı akşam gördüğü yarı suçlu yarı şaşkın bakış vardı. <br>
Hastanenin kapısından içeri girerlerken Rayiha kan kaybından ölmüştü. Otuz yaşındaydı.***

____

> ***Ferhat evinde öldürülür.***

Rayiha'nın ölümünün ardından Mevlüt baya bir dağıttı kendini.. Bir süre sonra Ferhat'ın yardımıyla, Ferhat ile birlikte elektrik tahsildarlığı yapmaya başladı. Elektriği kaçak kullananları tespit edip, aynı zamanda paraları ödemeyenlerden para tahsil ediyordu.. Bir süre birlikte çalıştılar. <br> ***Bu arada Samiha ise Ferhat'ı terketti ve Vediha ablasının evinde kalmaya başladı...*** <br>  Ama aynı zamanda Mevlüt akşamları boza satmaya yine devam ediyordu her ne kadar eskisi kadar uzun olmasada... <br>
Bir gün akşam boza satmaktan eve döndüğünde ise evin kapısında polislerin olduğunu gördü. Aslında ilk başta hiç korkmamıştı ama sonradan işin ne kadar ciddi olduğunu anladı.. Mevlüt'ü karakola götürdüler ve o geceyi nezarethanede geçirdi. Ertesi gün sorguda öğrendi ki ***"Ferhat evinde öldürülmüş."*** Sonrasında zaten Mevlüt'ü serbest bıraktılar... Bunun ardından ilerleyen zamanlarda Ferhat'ı kimin öldürdüğünü ve niye öldürüldüğünü bulamadılar...

_____

Mevlüt'ün büyük kızı Fatma, liseyi bitirdikten sonra üniversite sınavına girdi ve başarılı bir sonuç ile üniversiteyi kazandı. Kazandığı bölüm ise turizmcilikti.. Bir süre  sonra Fatma, aynı bölümden bir çocukla evlenmek istediğini söyledi.. Gelip Fatmay'ı Mevlüt'ten istediler ve bir süre sonra düğünleri oldu. Fatma İzmir'e gelin gitmişti. Orada mutlu bir şekilde yaşamaya başladı... <br> Bir süre sonra da Mevlüt'ün küçük kızı Fevziye annesini ve babasını örnek alarak evden kaçtı.. Bunun ardından Mevlüt üzülsede, bir süre sonra tatlıya bağladılar. Fevziye ve damat gelip Mevlüt'ün elini öptüler ve sonrasında onların da düğünü oldu... Fevziye'nin kayın pederiyle Mevlüt çok iyi anlaşıyor ve çok iyi dostluk kurmuşlardı.. Mevlüt, onların oraya gelip gidiyordu...

> ***Mevlüt ve Samiha evlenir***

Mevlüt kızlarının da evlenmesinden sonra artık çok yalnız kalmıştı.. Aradan bu şekilde biraz zaman geçtikten sonra Süleyman, Mevlüt'ün yanına geldi ve Samiha ile evlenmesini, bu hayatın böyle yalnız geçmeyeceğini söyledi. Başta Mevlüt' bunu reddetsede sonrasında Mevlüt kızı Fevziye ile de bu durumu konuştu ve olumlu bir cevap aldı.. Mevlüt ve Samiha buluştular ve bu konuları konuştular. İlk başta Mevlüt, aslında o mektupları Samiha'ya yazdığını söyledi... Bunun sonucunda 3 ay sonrasında Mevlüt ve Samiha evlenmişlerdi...

Mevlüt ve Samiha evlendikten sonra; Mevlüt'ün ilk başta babasıyla birlikte İstanbul'a geldikleri ve birlikte yıllarını geçirdikleri tek odalı gecekondu'ya taşınmışlardı. Bir süre burada Samiha ile birlikte yaşadılar. Sonrasında ise depremden dolayı burayı yıkacaklar ve 12 katlı bir bina yapacaklardı. Bunun mütehatliğinide amcaoğulları üstlenmişti.. İnşaat bittikten sonra artık kendilerine ait bir daireleri olmuştu.. Mevlüt ve Samiha bu yüksek apartmanın ilk katında oturuyorlardı...
Bir süre orada oturduktan sonra, Çukurcuma'ya taşınmaya karar verdiler...

***- SON -***

___________

- ***NAMAZDA GÖZÜ OLMAYANIN EZANDA KULAĞI OLMAZ dedi. Bunu ortaya doğru, kaşlarını çatmadan söylemiş ve gene birkaç kişi gülmüştü. <br>
Mevlut sonraki günlerde kalp kırıklığıyla bu sözü çok düşünecekti: Namazda gözü olmayan ile kastedilen kimdi? Yeterince namaz kılmayan ve yalan söyleyen Mevlut mu? Gecenin ortasında korna çalan gürültücü zengin mi? Yoksa genel olarak hayatta niyet ettiklerinin tersini yapan kötü ve zayıf kişiler mi?***

- ***Mevlut şehrin büyüyerek kendisinden uzaklaşması ve karanlık sokakların sonunda evde kendisini bekleyen birisi olmaması sonucunda Allah’a daha çok ihtiyaç duydu. Yalnız cumaları değil, içinden geldiği diğer günlerde de, derneğe gitmeden önce Şişli Camii’nde, yolunu uzatıp Duttepe Camii’nde ya da gelişigüzel başka camilerde öğle namazı kaldı. Camilerin sessizliğinden, şehrin uğultusunun tıpkı kubbenin kenarlarından dökülen dantel misali ışık gibi ancak süzülerek içeri girmesinden ve hayattan elini eteğini çekmiş ihtiyarlar ve kendi gibi yalnız kalmış erkeklerle yarım saat aynı sakin mekânı paylaşmaktan haz alıyor ve yalnızlığına bir çare bulduğunu hissediyordu. Geceleri, eski, mutlu zamanlarında adımını atmak istemeyeceği boş cami avlularına, mahalle içlerindeki mezarlıklara da aynı duyguyla girdi, mezar taşlarının kenarına oturup sigara içti. Ölüp gitmiş insanların mezar taşlarını okudu ve Arap harfli, kavuklu eski mezar taşlarına bakıp huşu duydu. Allah kelimesini kendi kendine daha çok mırıldanıyor, ondan kendisini yalnız bir hayattan kurtarmasını da bazan diliyordu.***

___________

- ***Samiha’ya göre onunla Mevlut hayatta ilk defa Korkut’un 1978 yazındaki düğününde değil, ondan tam altı yıl önce, 1972 yazında Mevlut orta sonda İngilizce’den (Mevlut Nazlı Ögretmen’den hiç söz etmemişti) bütünlemeye kalınca karşılaşmışlardı. Mevlut o yaz bir Almancı’nın oğlundan İngilizce dersleri almak için her gün Cennetpınar’dan Gümüşdere’ye yürüyerek gidip gelmişti. Mevlut ile Almancı’nın oğlu, iki erkek çocuğu, yaz günleri çınar ağacının altına oturup İngilizce ders kitabına bakarlarken Rayiha ile Samiha onları uzaktan seyrederlerdi, çünkü köyde kitap okuyan biri tuhaftı. Daha o zamandan Samiha, ablasının çınar ağacının altında kitap okuyan Mevlut’a ilgi duyduğunu keşfetmişti. Yıllar sonra Mevlut’un, ablasına hitapla aşk mektupları yazdığını Vediha’dan öğrenince aslında mektupların kendi gözlerine yazıldığını Rayiha’ya söylememişti. <br>
“Niye gerçeği Rayiha’ya söylemedin?” diye sordu Mevlut dikkatle. <br>
Samiha’nın Mevlut’un mektupları aslında kendisine yazdığını ta baştan beri biliyor olması her işitişinde Mevlut’u rahatsız eden bir hikâyeydi. Mevlut bunun doğru olabileceğine inandığı için bu hikâyeden o kadar rahatsız oluyordu. Çünkü bu hikâye, Mevlut mektupları ona yazmış olsaydı (daha doğrusu Mevlut mektupların başına onun adını koyuyor olsaydı) Samiha’nın Mevlut’a cevap bile vermeyeceği, çünkü onda hiç gönlü olmadığı anlamına geliyordu. Mevlut’un kalbini kıran bu hikâyeyi Samiha, kocasının kendisini Rayiha’dan daha az sevdiğini hissettiği zaman hatırlatırdı ona. Bu hatırlatma ile Samiha, Mevlut’a “Sen beni şimdi daha az seviyorsan, ben de seni o zaman daha az seviyordum,” demiş oluyordu. Karı koca arasındaki sessizlik uzun sürdü. <br>
“Niye mi söylemedim?” dedi Samiha en sonunda. “Çünkü ablamın seninle evlenip mutlu olmasını herkes gibi ben de içtenlikle istiyordum.” <br>
“İyi ettin o zaman,” dedi Mevlut. “Rayiha da hakikaten benimle mutlu bir evlilik yaptı.”***

- ***Yarım saat sonra Feriköy’ün arkalarındaydı ve sokakların kendisiyle bu akşam çok iyi konuşacağını iyimserlikle hissediyordu. Kalbi kırılmıştı çünkü Samiha ona bir zamanlar onu sevmediğini hatırlatmıştı. Bu kırgınlık anlarında ve hayatındaki eksikliklerin, yetersizliklerin, bir suçluluk duygusu gibi içinde yükseldiği zamanlarda Mevlut’un kafası kendiliğinden Rayiha’yı hatırlatıyordu ona.***


___________

***Derken salondaki kalabalığın içinden mutfağa kendi yaşlarında kibar bir hanım geldi. Dudakları boyalı, başı açık, kara gözleri kocamandı. <br>
“Bozacı, iyi ki geldin yukarı,” dedi. “Sokaktan sesini işitmek iyi geldi bana. İçime işledi. İyi ki boza satıyorsun. İyi ki ‘Kim alacak?’ demiyorsun.” <br>
Mevlut kapıdaydı. Çıkıyordu ama biraz yavaşlamıştı. “Hiç öyle denir mi,” dedi. “İçimden geldiği için boza satıyorum ben.” <br>
“Hiç vazgeçme bozacı. Bu kuleler, betonlar arasında kim alır deme. Sen hep geç sokaklardan.” <br>
“Ben kıyamete kadar boza satacağım,” dedi Mevlut.***

_______

<br>

### Kitaptan Alıntılar ;
- ***"Mevlut vaktin geçmediğini, okulun hiç bitmeyeceğini düşünen bir çocuk gibi hissetti."***
- ***"Yıllar süren bir evlilikten sonra aralarında konuşacak hiçbir şey kalmamış karı kocalar gibi hiç konuşmadan vagonun penceresinden baktılar."***
- ***“İyi bir eğitim, zenginle fakirin farkını ortadan kaldırır!”***
- ***"Ama her pazartesi sabahı Atatürk büstünün çevresinde toplanan bin iki yüz öğrencinin hep birlikte söylediği İstiklal Marşı tepeler arasında güçle yankılanır, civardaki binlerce evden işitilirdi."***
- ***"Hayatının sonuna kadar nerede –hatta filmlerde bile– yükselen bir Türk bayrağı görse Mevlut’un gözleri sulanmaya devam etti."***
- ***Mevlut, “her şeyi vatanı için yapan Atatürk” gibi olmayı da çok isterdi.***
- ***"Sokaklardaki dünya okuldakinden çok daha büyük ve hakikiydi."***
- ***"İnsan şehirde kalabalık içinde yalnız olabilirdi ve şehri şehir yapan şey de zaten kalabalık içinde insanın kafasındaki tuhaflığı saklayabilme imkânıydı."***
- ***“Madem sonu kötü olacak, niye savaşıyoruz ki?” dedi Mevlut. <br>
“Hiçbir şey yapmadan boyun eğip teslim mi olalım?”***
- ***“Aslında en iyi aşk, değil tanımak, hiç görmediğin kişiye duyulan aşktır. Körler iyi âşık olur mesela.”***
- ***"İçindeki karanlığın dışarı çıkmak için her fırsatı kullandığını hissediyordu."***
- ***“Ne güzel işte,” diye devam etti. <br> “Askere gidiyorsun ama gönlünde bir sevgilinin adı, aklında da onun gözleri var. Mektup yazdığın bir sevgilin varsa askerlik çok kolay geçer abi..."***
- ***+ “Ne yapsam bu âlemde yapayalnız hissediyorum kendimi.” <br> - “Ben yanındayken bir daha asla öyle hissetmeyeceksin.”***
- ***“Çıkar deyince bir şey insanın kafasından çıkıyor mu? Tam tersi daha da yapışıyor."***
- ***"Mevlut, hayatının en mutlu yıllarını yaşadığını bazen seziyor, ama bu bilgiyi aklının yalnızca bir köşesinde tutuyordu. Mutlu olduğunu düşünürse onu kaybedebilirdi."***
- ***"Zaten hayatta öfkelenip söylenecek ve o anki mutluluğunu insana unutturacak o kadar çok şey oluyordu ki.."***
- ***“İnsan eşref-i mahlukattır. Kimse senin kalbindeki cevheri yok edemez."***
- ***“Memur bey, bakın şu insanlara,” dedi, eliyle pencereden şehri gösterdi. “Bu on milyon insanı İstanbul’a toplayan şey ekmek parasıdır, çıkardır, faturadır, faizdir, benden daha iyi bilirsiniz. Ama bu mahşeri kalabalığın içinde kişiyi ayakta tutan tek bir şey vardır, o da sevgidir.”***
- ***"İnsanın kafasından bir korkuyu, bir düşünceyi iradesini kullanarak çıkarması mümkün müydü? Mevlut bir şeyi ne kadar çok unutmaya çalışırsa o şeyin aklına o kadar çok geldiğini artık tecrübeyle biliyordu."***
- ***“Hangisi daha ağır suç sence?” diye sordu Mevlut. “Kıyamet gününde Cenab-ı Allah bizi niyet ettiklerimizden dolayı mı yargılayacak, yoksa yaptıklarımızdan dolayı mı?”***
- ***"Sıra kendi bir odalı evine gelince Mevlut’un kalbi kırıldı. Buldozerin tek bir kepçe vuruşuyla çocukluğu, yediği yemekler, çalıştığı dersler, kokladığı kokular, horuldayarak uyuyan babasının sesi, yüz binlerce hatıra, her şey bir anda parçalanıp yok olunca gözleri nemlendi."***
- ***"Ne yazık ki, bir şehrin şekli şemaili <br>
Bir insanın kalbinden çok daha hızlı değişir."***
- ***“Ben bu âlemde en çok Rayiha’yı sevdim,” dedi Mevlut kendi kendine."***
