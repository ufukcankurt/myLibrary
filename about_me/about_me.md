
Öncelikle belirtmek isterim ki ; Bu repo, okuduğum kitaplar ve onlar hakkında ;
-  Kendimin yazmış olduğu özetleri 
-  Zaman zaman kitap hakkında yaptığım kendi yorumlarımı 
-  Kitaptan bazı alıntıları 
   
   içermektedir. <br> <br>

    >*Burada yazdığım şeyler tamamen benim kendi düşüncelerimden ve görüşlerimden oluşmaktadır. Elbette yanlış olduğunu düşündüğünüz ve katılmadığınız şeyler olabilir. Eksik olan veya şunlarda olsaydı daha güzel olurdu dediğiniz şeyler varsa eğer ; Bunları birlikte tartışabilir ve birlikte yeni şeyler öğrenebiliriz.. Sevgiyle kalın.* 
    
    <br> 
   

____

 
  ###  Sizlere kısaca ; kitap okumaya nasıl başladığımdan , şuan nasıl bu noktaya geldiğimden ve aslına bakarsanız bu reponun nasıl oluştuğundan bahsetmek istiyorum. 

<br>

   **_Türkiye İstatistik Kurumu’nun (TÜİK) raporuna göre;_** 

> - Günde 6 saat televizyon izleyip,  3 saat internete giren Türk insanı, kitap okumaya sadece 1 dakika 
    ayırıyor..

> - Yılda 6 saat (günde bir dakika) kitap okuduklarını söyleyen katılımcılar ; kitap okumayı , ihtiyaç listesinde 235. sırada yer veriyor.

> - Raporda, Türkiye'nin kitap okumada dünya ülkeleri arasında 86. sırada yer aldığı belirtildi.

<br>

Öncelikle, ben de yukarıdaki istatistikte olduğu gibi hatta bırakın 1 dakika kitap okumayı , elime kitap bile almıyordum. Tabiki de bu çok büyük bir eksiklik... Artık bir şeylerin değişmesi gerektiğini düşünüyordum çünkü bu böyle devam edemezdi.. Ben kitap okumaya 2019 yılının ilk günlerinde başladım. Beni çok büyük bir şekilde etkisi altında bırakan şu söz hayatımı değiştirdi diyebilirim ;  

<br>

  > - **_Yeni olan bir yıl sizi değiştirmez , hiçbir şeyi değiştirmez. Sizi değiştirecek olan ; yeni bir başlangıç , yeni bir düşünce biçimi ve yeni bir bakış açısıdır._**

<br>

 İşte bununla birlikte dedim ki , artık bir şeylerin değişmesi gerekiyor. Hemen 4 tane kitap ve bir tane masa lambası siparişi ile yola başladım.. İncelediğinizde [aşağıda](https://github.com/ufukcankurt/myLibrary#2019) göreceğiniz üzere , 2019 yılı benim için yavaş yavaş kitap okuma alışkanlığımı kazanma yılı oldu diyebilirim. Hiç kitap okumayan bir insan için , 2019 da " 22 tane " kitap okumuş olmanın büyük bir nimet olduğunu düşünüyorum..

 2020 yılına da aslında çokta istediğim gibi başladığım söylenemez çünkü az sayıda kitap okuyordum.. Zaten hemen ardından maalesef Covid-19 pandemi sürecini yaşadık.. Pandemi süreci benim için bu anlamda kâbus gibi geçti diyebilirim.. Üzücü bir şekilde, hiç kitap okumadım..

 Ama 2020 Temmuz ayından itibaren hayatım değişti diyebilirim. Yine [aşağıda](https://github.com/ufukcankurt/myLibrary#okudu%C4%9Fum-ki%CC%87taplar) göreceğiniz üzere artık düzenli bir şekilde kitap okuma alışkanlığımı kazandım ve artık her gün kitap okumaktan keyif alıyorum.. 
 
 Ama bir süre sonra fark ettim ki, ister istemez öncesinde okuduğum kitaplarla ilgili şeyleri unutmaya başlıyor ve hatırlayamıyordum.. Bunun üzerine okuduğum kitaplar ile ilgili kısa kısa özetler çıkarmaya ve alıntılar yapmaya başladım. Tabi başlarda sadece benim kendim için yapmış olduğum bu şeyler , benim anladığım sürece çokta özen göstermeden hazırlıyor olduğumdan  pek bir şey farketmiyordu.. Ama artık benim için çok daha önemli bir hale geldi. ***Bu yüzden artık özenli ve düzgün hazırlamaya gayret edeceğim.***

<br>

 > ***Hayatımızı önceliklerimiz belirleyecek ! Yarınımız bugün ne yaptığımıza bağlı. İnsan istediği sürece her şeyi başarabilir , yeter ki bahane bulmayalım.. Defalarca yere düşsek de yeniden ayağa kalkalım ve her zaman, daima daha ileriye gitmek için savaşalım !***

<br>

  *Birlikte kitap okuyalım , yeni şeyler öğrenelim , şunları bunları tartışalım derseniz veya merak ettiğiniz herhangi bir şey olursa benimle iletişime geçebilirsiniz.* ***Bilgi Paylaştıkça Çoğalır. Sevgiyle Kalın.***

<br>

  ***Benimle direk iletişime geçmek için***;
##### telegram :[**`t.me/ufukcankurt`**](https://t.me/ufukcankurt)
  

___ 

<br> <br>
 
> *Her gün bir adım ileri git. Boş işlerle , boş düşüncelerle , boş insanlarla uğraşma. Onların yerine kitap oku , kendini geliştir , yeni bir şeyler öğren. Kendini öyle güzel donat ki yürüyen bir kütüphane ol.*

> *İllaki her gün , yada her gece boşa zaman harcıyoruz , televizyon izlemek veya ona benzer şeyler.. Peki onun yerine ; elimize bir tane kitap alsak , onu yediye bölsek ve her gece bir bölüm okusak. Haftada bir , yılda elli iki kitap demektir. Değişim böyle başlar !*

> *Her gün oku. Her şeyi oku. Ağaç olmak nasıldır? Van Gogh olmak nasıldır? İkinci Dünya Savaşı'na katılmış olmak nasıldır? Öğren. Kendinle sosyalleş. Yoksa unutursun nasıl biri olduğunu.*

> *1 kitap okursan her şeyi bildiğini sanırsın. 2 kitap okursan bildiklerinden kuşku duyarsın. 3 kitap okursan hiçbir şey bilmediğini anlarsın.  (Detachment)*

> *Gençlere önerimdir : Gittiğiniz okullar size yetmeyecek , yetiştirmeyecek. Öyle kurgulandılar. Deliler gibi kitap okuyun ! Okuyun , güçlenin !  (İlber Ortaylı)*

> *Kitapları yakmaktan daha büyük bir suç varsa o da onları okumamaktır. (Joseph Brodsky)*

> *Okumayı , hiçbir hazineye değişmem. (Edward Gibbon)*

> *Okumadan geçen bir gün yitirilmiş bir gündür.*


